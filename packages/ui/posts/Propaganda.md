---
title: "Gotek: Propaganda"
date: "2022-10-27"
chart:
  id: 1
  label: "Tokenomics"
  labels:
    [
      ["Promozione", 10],
      ["Investors", 5],
      ["Programmazione", 10],
      ["Stampa", 20],
      ["Artisti", 55],
    ]
---

# TekNoLogique Presenta:

Gotek - Propaganda & il primo triplice disco decentralizzato

<chart id="chart-1"/>

Dopo aver preso la decisione di non distribuire più la propria musica sulle piattaforme come Spotify e Music, Gotek ha intrapreso la costruzione di una piattaforma decentralizzata. Si è dato da fare per studiare le tecnologie necessarie per dispiegare Smart Contracts e creare siti web dinamici.

**Siamo orgogliosi di presentarvi il nostro prossimo progetto, il primo di una trasformazione digitale e di distribuzione della nostra etichetta: TNL.**

Si tratta della release della discografia completa di Gotek, dalle prime tracce uscite nel 2001 fino alle ultime tracce uscite prima della pausa causata da attacchi ricevuti sui social media, che lo hanno portato alla ricerca di un modo per divulgare la propria musica che non sia assoggettata alle regole del mercato, e che non sia sensibile a censure o diffamazioni come gli eventi successi all’inizio della pandemia nel 2019.

100 tracce (la lista verrà pubblicata nei prossimi giorni) del valore commerciale di 150€, verranno distribuite tramite la tecnologia blockchain, integrando un nuovo sistema di distribuzione che non vede più la presenza di gatekeepers (i distributori), bensì mette in mano la divulgazione agli stessi fans e supporter.

Verranno creati 1000 token digitali i quali potranno essere “minati” da una lista supporter che in sostanza diventeranno rivenditori del prodotto.

Per questioni di costo, i token verranno rilasciati sulla rete Polygon/Matic.

La vendita degli NFT avverrà in due fasi:

1. Prestampa: costo 50$, accesso garantito da Gotek a persone di sua fiducia. Queste persone avranno la possibilità di rivendere il prodotto acquistato al prezzo che desiderano, creando in questo modo possibilità di guadagno per i sostenitori di Gotek e di TNL. Gotek farà in modo di distribuire le prevendite in più mani possibile, in modo da evitare la creazione di “whales” che possano influenzare il naturale decorso della formazione del prezzo. Via via che la divulgazione del progetto sarà ampliata, verrà data la possibilità a chiunque sia interessato di preminare un massimo di 10 copie (500€ di costo di stampa del token).
1. Rivendita finale: gli acquirenti delle copie in prestampa potranno venderle su piattaforme che supportano gli standard NFT e la rete Polygon come OpenSea. Avranno la libertà di scegliere il prezzo a cui vendere il token, creando un mercato libero e non soggetto a restrizioni della piattaforma.

# Propaganda : gli stati.

Il token Propaganda potrà avere uno dei due seguenti stati:

1. **Chiuso**: in maniera simile ad un oggetto confezionato, se il token si trova in questo stato significa che nessuno ha ancora usato il link per scaricare le tracce connesse al suddetto token.
   1. un token “chiuso” può essere trasferito e rivenduto.
   1. un token chiuso conterrà il link di scaricamento delle tracce della discografia.
1. **Aperto**: potremmo anche definirlo “scartato” ovvero, come un disco in una confezione incelofanata, è come se il disco fosse stato scartato per l’appunto. Lo stato del token può essere controllato sulla blockchain stessa e sulla dashboard del progetto che sarà pubblicata in corso d’opera.
   1. Quando un token è nello stato scartato significa che il proprietario ha effettuato il download delle tracce.
   1. I token “aperti”/”scartati” non possono più essere trasferiti dal wallet in cui sono stati scartati.
   1. aprendo un token, il possessore avrà diritto di accesso (con relativi share[^1]), al progetto di stampa di un disco in serie limitata. Si tratta in sostanza di una DAO[^2] che si occuperà della stampa di un disco (descrizione di seguito).
   1. l’apertura del token dà inoltre diritto ad una copia del disco che verrà prodotto una volta che tutti i token saranno stati venduti [^3].

In sostanza, per scaricare le tracce della discografia sarà necessario possedere un Token NFT Propaganda, e una volta scaricate le tracce, si avrà diritto ad una copia del disco 12” fisico Propaganda e a degli share del progetto, i quali danno diritto di voto e una parte di eventuali dividendi.

# 3x12”Disco Propaganda

Una parte dei proventi ricavati dal mining dei token verrà utilizzato per la realizzazione di un triplice disco:

1. Disco 1: 4 tracce della discografia di Gotek scelte da Gotek
1. Disco 2: 4 tracce della discografia di Gotek scelte dalla Dao
1. Disco 3: 4 tracce di remix. Le tracce da remixare e gli artisti che le remixeranno, saranno scelte dalla DAO Propaganda

# Tokenomics

I proventi derivanti dalla pre-sale del token (mining) saranno divisi nel seguente modo.

1. Promozione: 10% dei token saranno regalati tramite metodi come airdrop o assegnazione da parte di Gotek.
1. Investors: 5% dei token saranno venduti prima della realizzazione del contratto finale, questi fondi saranno necessari per sostenere lo sviluppo del sito e degli smart contracts.
1. Programmazione: 10% dei fondi saranno versati nello smart contract della DAO di NoizFluid[^4] i quali serviranno per lo sviluppo di NoizFluid un network-state decentralizzato (descrizione più dettagliata qui sotto).
1. Artisti: 55% questa somma sarà riconosciuta a Gotek e agli artisti che hanno dato il loro contributo alla realizzazione delle tracce presenti sul disco.
1. Stampa: 20% questa somma sarà utilizzata per la stampa del triplice disco Propaganda di Gotek.

# Investors

Per permettere la realizzazione del progetto stiamo chiedendo aiuto a degli investitori iniziali, ai quali chiediamo l’acquisto minimo di 2 token in prevendita. Al momento la prevendita verrà effettuata tramite pagamenti via paypal, stiamo lavorando ad un sistema di pagamento in blockchain, ma per fare questo abbiamo bisogno di fondi per poter acquistare i domini. Tutte le spese affrontate saranno rendicontate sulle pagine che pubblicheremo. Inoltre stiamo lavorando ad un sistema che permetta la gestione delle spese tramite DAO.

| **Destinazione** | **Percentuale** | **Income** | **NFT Units** |
| :--------------- | --------------: | ---------: | ------------: |
| Promozione       |             10% |          0 |           100 |
| Investors        |              5% |     1.750€ |            50 |
| Programmazione   |             10% |     5.000€ |           100 |
| Artista[^5]      |             55% |    27.500€ |           550 |
| Stampa           |             20% |    10.000€ |           200 |
| tokenomics       |            100% |   € 44.250 |          1000 |

# Resellers

La vendita di questo disco sarà realizzata con un rivoluzionario metodo di distribuzione. Usualmente i prodotti musicali vengono venduti dal produttore musicale ad un distributore il quale si occupa della vendita ai rivenditori finali. La rivoluzione digitale avvenuta negli ultimi 10 anni ha però cambiato questa prassi, mettendo un ulteriore intermediario : l’aggregatore digitale.

L’obiettivo di TNL e Gotek è quello di rendere i fan, i supporter, parte della catena distributiva assicurando loro una parte del guadagno, con l’obiettivo ultimo di abbattere le distanze fra musicisti e fan. I rivenditori di questo album saranno coloro che mineranno le copie degli NFT.

Il contratto verrà dispiegato ma solo i token riservati alla promozione verranno minati inizialmente. Gli altri saranno “stampati” da chi effettuerà il “mintin (conio)” al prezzo di **50 USDC.** I miner del token potranno quindi rivendere su piattaforme che supportano lo standard NFT, i token da loro minati.

## Prevendita

Per permettere la creazione della lista di persone che avranno accesso alla funzione di minting abbiamo pensato di mettere in vendita iniziale, al prezzo di **35 USDC,** 20 token `Propaganda`. Per effettuare la prevendita creeremo una valuta[^6] con la quale, comprandone per un valore di 35$ si otterranno 50 unità di questo token che agisce come una sorta di voucher. I supporter in possesso di questo token avranno la possibilità, una volta che il sito di “Propaganda” sarà messo online, di effettuare una di queste due azione:

1. Minare una copia della discografia e aggiudicarsi la possibilità di minare 10 copie max aggiuntive.
1. Ritirare 50 USDC in maniera del tutto autonoma, a condizione che ci sia credito nella cassa del progetto (lo smart-contract nel quale vengono depositati gli USDC degli users che minano le copie).

Come accennato in precedenza, chi si aggiudicherà le tracce in prevendita avrà automaticamente garantita la possibilità di minare 10 (+1) copie del NFT “Propaganda”.

## TNL Dao

Per chi fosse interessato, TNL ha già una [DAO](https://app.daohaus.club/dao/0x64/0xaf9b539cf6689c2d39e29e4dfe4debcf3ab43176) su Dauhaus, sulla rete xDAI, al momento non abbiamo ancora intrapreso un discorso approfondito sulla divisione degli share, in quanto avremmo piacere di confrontarci con la nostra community! Abbiamo anche un [discord](https://discord.gg/5kE2DBfa) sul quale a breve cominceremo a scambiare opinioni a riguardo della tokenomics di TNL.

[^1]: la quantità di share dovrebbe essere del 40% complessivo, diviso fra il numero di token che verranno scartati.
[^2]: DAO: Decentralized Autonomous Organization.
[^3]: La quantità di copie che verranno stampate sarà soggetta ad una votazione alla quale potranno partecipare gli holder del token Propaganda.
[^4]: **NoizFluid** (in precedenza Zion), nata da un'idea di un gruppo anonimo di membri del movimento freeparty, è una piattaforma decentralizzata per lo scambio libero di beni e servizi digitali e fisici, con l’assenza di intermediari finanziari, per la creazione di un’economia circolare ed alla portata di tutti.
[^5]: Questa quantità può essere variata, invitiamo i partecipanti alla prevendita a dare dei suggerimenti. Ad esempio, abbiamo pensato di creare un wallet per i sound system, una specie di cassa comune nella quale versare dei fondi che abbiano il fine di aiutare i Sound System a sostenere spese giudiziarie.
[^6]: si tratterà di una valuta “utility”, le quali unità verranno coniate solo quando qualcuno ne acquisirà sulla pagina del progetto, e che, una volta utilizzate per uno dei due fini descritti qui sopra, verranno bruciate. Non si tratta assolutamente di un asset speculativo.
